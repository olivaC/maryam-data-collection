Migrazione di sistemi software legacy
Diversi produttori di software devono la loro posizione sul mercato a sistemi software sviluppati parecchie decadi fa, con tecnologie che sono diventate obsolete. Se dal punto di vista economico tali sistemi rappresentano una risorsa inestimabile, in quanto codificano una quantità enorme di regole di business e di conoscenza, dal punto di vista tecnico pongono notevoli problemi. In questo articolo riportiamo una sintesi dell’esperienza maturata nel corso della migrazione verso Java di un grosso applicativo bancario, considerando, in particolare, la strutturazione del flusso di controllo e del modello dati.